# Quick Start อ่านที่นี่ หากต้องการเริ่มต้นศึกษา แบบไวๆ
## Quick start 1:  LoRa คืออะไร
ในส่วนนี้จะเริ่มต้นจากการแนะนำว่า LoRa คืออะไร และ แตกต่างจากเทคโลยีการสื่อสารประเภทอื่นๆ เช่น WiFi, Bluetooth, Cellular อย่างไร

มาเริ่มจากคำว่า LoRa กันก่อน  LoRa ย่อมาจาก Long Range ดังนั้นจึงหมายถึงเทคโนโลยีการสื่อสารที่เน้นระยะไกล (ในระดับกิโลเมตร จนถึง หลาย 10 กิโลเมตร) โดยใช้พลังงานน้อยๆ 

ในทางเทคนิคแล้วหากใช้คำว่า LoRa จะเป็นการพูดถึงเทคนิคในระดับฮาร์แวร์อุปกรณ์สื่อสาร โปรโตคอลในการส่งสัญญาณวิทยุจากจุดหนึ่งไปอีกจุดหนึ่ง สำหรับการส่งสัญญาณแบบ LoRa แล้วจะใช้เทคนิคที่เรียกว่า "Chirp Spread Spectrum" ซึ่งเป็นเทคโนโลยีที่มีพื่นฐานคล้ายการมอดูเลตแบบ Frequency Shift Keying (FSK) แต่มีข้อดีคือใช้พลังงานต่ำและส่งได้ระยะไกลกว่า มีการใช้งานมานานหลายสิบปีแล้วโดยเฉพาะในวงการทหาร และ เทคโนโลยีอวกาศ  มาในระยะหลังนี้ได้มีการพัฒนาเพื่อใช้ในเชิงพานิชย์

การใช้งาน LoRa ในการสื่อสารนั้น อาจจะเป็นการส่งข้อมูลจากจุดหนึ่งไปอีกจุดหนึ่งที่อยู่ห่างไกลกันเป็นระยะทางเป็นกิโลเมตร  แต่เป็นข้อมูลขนาดสั้นๆ ใช้ระยะเวลาส่งไม่นาน และต้องการใช้งานกับแบตเตอรี่ขนาดเล็ก (เช่น AA หรือ LiPo 18650) สามารถอยู่ได้นานเป็นปีๆ โดยอาจจะเป็นการส่งข้อมูลที่อ่านค่าได้จากเซนเซอร์ทุกๆวัน หรือ ส่งข้อมูลเมื่อได้รับการ interrupt จากเซนเซอร์หรือไมโครคอนโทรลเลอร์

ตัวอย่างการใช้งาน LoRa ได้แก่ อุปกรณ์ตรวจวัดค่าคุณภาพอากาศ  อุปกรณ์ตรวจวัดพิกัด GPS  อุปกรณ์ตรวจวัดค่าคุณภาพของสภาพแวดล้อมเพื่อการเกษตรแม่นยำ อุปกรณ์ตรวจวัดที่จอดรถ และอื่นๆ อีกมาก

![อุปกรณ์ต่างๆที่ใช้เทคโนโลยี LoRa](https://github.com/arduitronics/lora-book/blob/main/docs/img/loraapplications.jpg?raw=true "LoRa Applications")
แหล่งที่มาของภาพ: https://cayenne.mydevices.com/

ดังนั้น LoRa มีข้อแตกต่างที่ชัดเจนกับการสื่อสารแบบอื่นดังนี้  
- Bluetooth ส่งข้อมูลขนาดใหญ่ ระยะทางสั้นๆ (ต่ำกว่า 1 เมตร) ใช้พลังงานน้อยๆ  
- ระบบ WiFi ที่ใช้ส่งข้อมูลขนาดใหญ่ แต่อยู่ภายในรัศมีทำงานไม่เกิน 20-30 เมตร (นอกจากจะติดตั้งหลายจุด) อุปกรณ์รับส่งติดตั้งอยู่กับแหล่งพลังงาน เช่น แบตเตอรี่โทรศัพท์มือถือ หรือ เสียบไฟบ้าน 220 V   
- ระบบเครือข่ายโทรศัพท์เคลื่อนที่ (Cellular) ใช้ส่งข้อมูลขนาดใหญ่ระหว่างโทรศัพท์มือถือและเครื่อข่ายสื่อสาร ภายในรัศมีทำการของเครือข่ายโทรศัพท์ ใช้กำลังส่งได้สูง ชาร์จแบตเตอรี่ได้ทุกวัน

ทีนี้มาดูที่อุปกรณ์รับส่งสัญญาณที่ใช้เทคโนโลยี LoRA กันว่ามีหน้าตาอย่างไร

![อุปกรณ์รับส่งสัญญาณ LoRa](https://github.com/arduitronics/lora-book/blob/main/docs/img/lorachip.jpg?raw=true "LoRa Module")

จากรูปด้านบนจะเห็นว่ามีหลายรูปแบบ เช่น โมดูลด้านซ้ายบนและซ้ายล่างเป็นตัวรับส่ง LoRa ที่สั่งงานและติดต่อด้วยการสื่อสารแบบ SPI กับไมโครคอนโทรลเลอร์   โมดูลด้านขวาบนเป็นตัวรับส่ง LoRa ที่สั่งงานและติดต่อด้วยการสื่อสารแบบ Serial หรือ โมดูลด้านซ้ายบนเป็นตัวรับส่ง LoRa ที่สั่งงานและติดต่อด้วยการสื่อสารแบบ SPI กับไมโครคอนโทรลเลอร์   โมดูลด้านขวาล่างเป็นบอร์ดที่มีทั้งตัวรับส่ง LoRa ที่ต่อกับไมโครคอนโทรลเลอร์ในตัวบอร์ดเดียวกัน และมีในรูปแบบอื่นๆ อีกมากมาย

อ่านมาถึงตรงนี้ ขอย้ำอีกครั้งว่า LoRa คือ โปรโตคอลหรือรูปแบบในการส่งสัญญาณวิทยุ เพื่อการสื่อสารโดยมีเป้าหมายคือ ได้ระยะไกลและใช้พลังงานน้อยมาก 

For full documentation visit [mkdocs.org](https://www.mkdocs.org).

## Quick Start 2: LoRaWAN คืออะไร  
จากรูปแบบการส่งสัญญาณวิทยุแบบ LoRa ที่อธิบายไว้ด้านบน หากจะนำมาใช้ในการสื่อสารให้เป็นวงกว้าง ครอบคลุมพื้นที่การให้บริการขนาดใหญ่ เช่น ระดับหลายตารางกิโลเมตร จนมีการครอคลุมพื้นที่ระดับจังหวัด จำเป็นต้องการวิธีการสื่อสารในลักษณะโครงข่าย (Network) จึงเป็นที่มาของโตรงข่ายขนาดใหญ่ที่ใช้เทคโนโลยี LoRa   เรียกรูปแบบการสื่อสารด้วย LoRa ที่ครอบคลุมพื้นที่ขนาดใหญ่ว่า LoRaWAN (LoRa Wide Area Network)

อาจจะมีข้อส่งสัยว่าเทคโนโลยีการสื่อสารแบบอื่นสามารถติดตั้งให้ครอบคลุมพื้นที่ขนาดใหญ่ได้หรือ ไม่ คำตอบคือทำได้ เช่น เครือข่ายโทรศัพท์มือถือที่ครอบคลุมทั่วประเทศ หรือ โครงข่าย WiFi ที่สามารถติดตั้งหลายจุดเพื่อให้ครอบคลุมพื้นที่การให้บริการทั้งตัวอาคาร หรือ ห้างสรรพสินค้า มหาวิทยาลัย  อย่างไรก็ตามพื้นฐานอุปกรณ์ที่ประกอบเป็นโครงข่าย ก็มีคุณสมบัติตามหน่วยย่อยๆ

ในกรณีที่ใช้การส่งสัญญาณแบบ LoRa มาประกอบกันเพื่อให้บริการพื่นที่ขนาดใหญ่แบบ LoRaWAN  การใช้บริการ อุปกรณ์ในโครงข่ายก็จะยังมีคุณสมบัติการทำงาน (ส่งได้ระยะไกล ใช้พลังงานน้อย ปริมาณข้อมูลน้อย) เช่นเดียวกับ LoRa แต่เชื่อมต่อเข้าเป็นส่วนหนึ่งของโตรงข่ายการสื่อสารแบบ LoRaWAN นั่นเอง


ในส่วนนี้เป็นการส่งข้อความจาก Lora Node ไปที่ Helium Gateway
## Commands

* `mkdocs new [dir-name]` - Create a new project.
* `mkdocs serve` - Start the live-reloading docs server.
* `mkdocs build` - Build the documentation site.
* `mkdocs -h` - Print help message and exit.

## Project layout

    mkdocs.yml    # The configuration file.
    docs/
        index.md  # The documentation homepage.
        ...       # Other markdown pages, images and other files.
